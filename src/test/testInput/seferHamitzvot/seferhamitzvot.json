{
  "subjects": [
    {
      "uri": "seferhamitzvot-1-1",
      "mitzvaType": "jbo:MitzvatAse",
      "titles": [{"title" : "מצוה א"}] ,
      "sefer": "mada-hilchot-yesodey-hatora",
      "text": "היא הצווי אשר צונו בהאמנת האלהות, והוא שנאמין שיש שם עלה וסבה הוא פועל לכל הנמצאים, והוא אמרו (שמות כ-ב) ''אנכי ה' אלהיך''. ובסוף גמרא מכות (גמרא מכות כג-ב) אמרו תרי''ג מצות נאמרו למשה בסיני, מאי קראה (דברים לג-ד) ''תורה צוה לנו משה'', ר''ל מנין תור''ה. והקשו על זה ואמרו תורת בגימטריא תרי''א הוי, והיה המענה אנכי ולא יהיה מפי הגבורה שמענום. הנה נתבאר לך שאנכי ה' מכלל תרי''ג מצות, והוא צווי באמונת האלהות כמו שבארנו. (בפרשת וישמע יתרו, מדע הלכות יסודי התורה פ\"א):"
    },
    {
      "uri": "seferhamitzvot-1-2",
      "mitzvaType": "jbo:MitzvatAse",
      "titles": [{"title" : "מצוה ב"}] ,
      "sefer": "mada-hilchot-yesodey-hatora",
      "text": "היא הצווי שצונו בהאמנת היחוד, והוא שנאמין שפועל המציאות וסבתו הראשונה אחד, והוא אמרו יתעלה (דברים ו-ד) ''שמע ישראל ה' אלהינו ה' אחד'', וברוב המדרשות תמצאם אומרים על מנת ליחד את שמי, על מנת ליחדני, ורבים כאלה, רוצים בזה המאמר אנחנו אמנם הוציאנו מעבדות ועשה עמנו מה שעשה מן החסדים והטובות על תנאי האמנת היחוד כי אנחנו מחוייבים בזה, והרבה מה שיאמרו מצות יחוד, ויקראו גם כן זאת המצוה מלכות שמים כי הם אומרים כדי לקבל עליו מלכות שמים, ר''ל ההודאה ביחוד והאמנתו. (בפרשת ואתחנן, מדע הלכות יסודי התורה פרק א'):"
    },
    {
      "uri": "seferhamitzvot-1-3",
      "mitzvaType": "jbo:MitzvatAse",
      "titles": [{"title" : "מצוה ג"}] ,
      "sefer": "mada-hilchot-yesodey-hatora",
      "text": "היא שצונו באהבתו יתעלה. וזה שנחשוב ונתבונן במצותיו ומאמריו ופעולותיו עד שנשיגהו ונהנה בהשגתו בתכלית ההנאה, וזאת היא האהבה המחוייבת, ולשון ספרי לפי שנאמר (דברים ו-ה) ''ואהבת את ה' אלהיך'' איני יודע כיצד אוהב את המקום תלמוד לומר (דברים ו-ו) ''והיו הדברים האלה אשר אנכי מצוך היום על לבבך'' שמתוך כך אתה מכיר את מי שאמר והיה העולם. הנה בארנו לך שבהתבוננות תעלה בידך ההשגה ותגיע ההנאה ותבא האהבה בהכרח. וכבר בארנו שזאת המצוה גם כן כוללת שנהיה קוראים לבני האדם כולם לעבודתו יתעלה ולהאמין בו, וזה שאתה כשתאהב איש אחד תספר בשבחיו ותרבה בהם ותקרא בני האדם לאהוב אותו וזה עד''מ כן כשתאהב אותו יתעלה באמת כאשר הגיע לך מהשגת אמתתו אתה קורא בלי ספק הסכלים והפתיים לדעת ידיעת האמת אשר ידעתו. ולשון ספרי ''ואהבת את ה''' אהבהו על הבריות כאברהם אביך שנאמר (בראשית יב-ה) ''ואת הנפש אשר עשו בחרן'' ור''ל כמו שאברהם מפני שהיה אוהב כמו שהעיד הכתוב אברהם אוהבי וזה בעוצם השגתו קרא בני האדם להאמין בשם מרוב אהבתו כן אתה אהוב אותו עד שתקרא אליו בני האדם. (בפרשת ואתחנן, מדע הלכות יסודי התורה פרק ב'):"
    },
    {
      "uri": "seferhamitzvot-1-4",
      "mitzvaType": "jbo:MitzvatAse",
      "titles": [{"title" : "מצוה ד"}] ,
      "sefer": "mada-hilchot-yesodey-hatora",
      "text": "היא שצונו להאמין יראתו יתעלה ולהפחד ממנו, ולא נהיה ככופרים ההולכים בשרירות לבם ובקרי אבל נירא ביראת ענשו בכל עת וזהו אמרו (דברים ו-יג) ''את ה' אלהיך תירא'', ובגמרא (גמרא סנהדרין נו-א) אמרו על דרך ויכוח באמרו (ויקרא כד-טז) ''ונוקב שם ה' מות יומת'' ואימר פירש דכתיב (במדבר א-יז) ''אשר נקבו בשמות'' ואזהרתיה מן (דברים ו-יג) ''את ה' אלהיך תירא'', רוצה לומר אולי אמרו (ויקרא כד-טז) ''ונוקב שם ה''' הוא שיזכיר השם לבד מבלתי שיברך, ואם תאמר אי זה עון בזה נאמר כי הוא עזב היראה כי מיראת השם שלא יזכיר שמו לבטלה, היה המענה על זאת השאלה ודחיית זה המאמר ואמר חדא דבעינא שם בשם וליכא, ורוצה לומר שיברך השם בשם כמו שאמרו יכה יוסי את יוסי, ועוד אזהרת עשה היא וכל אזהרת עשה לא שמה אזהרה, רוצה לומר שזה שאמרת אזהרתיה מ (דברים ו-יג) ''את ה' אלהיך תירא'' אינו אזהרה כי הוא צווי והוא מצות עשה ואין מזהירין בעשה. הנה נתבאר לך כי אמרו (דברים ו-יג) ''את ה' אלהיך תירא'' זו מצות עשה. (בפרשת עקב, מדע הלכות יסודי התורה):"
    },
    {
      "uri": "seferhamitzvot-1-5",
      "mitzvaType": "jbo:MitzvatAse",
      "titles": [{"title" : "מצוה ה"}] ,
      "sefer": "mada-hilchot-yesodey-hatora",
      "text": "הוא שצונו לעבדו, וכבר נכפל זה הצווי פעמים באמרו (שמות כג-כה) ''ועבדתם את ה' אלהיכם'', ואמר (דברים ו-יג) ''ואותו תעבודו''. ואע''פ שזה הצווי הוא גם כן מהצוויים הכוללים כמו שביארנו בשורש ד', הנה יש בו יחוד אחר שהוא צווי לתפלה. ולשון ספרי ''ולעבדו'' זו תפלה. ואמרו גם כן ''ולעבדו'' זו תלמוד, ובמשנתו של רבי אליעזר בנו של רבי יוסי הגלילי אמרו מנין לעיקר תפלה מצוה מהכא (דברים ו-יג) ''את ה' אלהיך תירא ואותו תעבוד'', ואמרו עבדוהו בתורתו ועבדוהו במקדשו, רוצה לומר הכוון אליו להתפלל שם כמו שבאר שלמה ע''ה. (בפרשת ואלה המשפטים, אהבה הלכות תפלה וברכת כהנים פ\"א):"
    },
    {
      "uri": "seferhamitzvot-1-6",
      "mitzvaType": "jbo:MitzvatAse",
      "titles": [{"title" : "מצוה ו"}] ,
      "sefer": "mada-hilchot-yesodey-hatora",
      "text": "היא שצונו להתחבר עם החכמים ולהתיחד עמהם ולהתמיד בישיבתם בכל אופן מאופני העבודה והחברה במאכל ובמשתה והעסק כדי שיגיע לנו להדמות במעשיהם ולהאמין האמתיות מדבריהם. והוא אמרו יתעלה (במדבר לו-ז) ''ובו תדבק'' וכבר נכפל זה הצווי גם כן ולדבקה בו. ובא בספרי (דברים יא-כב) (דברים ל-כ) ''ולדבקה בו'' הדבק בחכמים ותלמידיהם. וכן הביאו ראיה על זה חיוב האדם לישא בת תלמיד חכם ולהאכיל תלמידי חכמים ולתת להם עסק מאמרו ובו תדבק ואמרו וכי אפשר לו לאדם לידבק בשכינה והא כתיב (דברים ד-כד) ''כי ה' אלהיך אש אוכלה הוא'' אלא כל המשיא בתו לתלמיד חכם והנושא בת תלמיד חכם והמהנה תלמיד חכם מנכסיו מעלה עליו הכתוב כאלו נדבק בשכינה. (בפרשת עקב, מדע הלכות דעות פרק ו'):"
    },
    {
      "uri": "seferhamitzvot-1-7",
      "mitzvaType": "jbo:MitzvatAse",
      "titles": [{"title" : "מצוה ז"}] ,
      "sefer": "mada-hilchot-yesodey-hatora",
      "text": "היא שצונו להשבע בשמו כשנצטרך לקיים דבר מהדברים או להכחישו, כי בזה תהיה הגדולה והכבוד והעילוי. והוא אמרו יתברך (דברים ו-יג) (דברים י-כ) ''ובשמו תשבע'', ובבאור אמרו אמרה תורה השבע בשמו ואמרה תורה אל תשבע, רוצה לומר כמו שהשבועה אשר אין צורך אליה מזהיר ממנה והיא מצות לא תעשה כן השבועה בעת הצורך מצוה בה והיא מצות עשה. ולזה לא הותר להשבע בדבר מכל הנבראים כמו המלאכים והכוכבים אלא על צד חסרון המצרף כמו שישבע בשמש והוא ירצה לומר אדון השמש, ועל זה הצד תשבע אומתנו בשם משה רבינו מה נכבד שמו כאלו הנשבע נשבע באדון או במי ששלחו, וכל עת שלא יכוין הנשבע זה ונשבע באחד הנבראים להאמינו שיש לאותו הדבר אמתת עצם עד שישבע בו כבר עבר ושתף דבר אחר עם שם שמים אשר בא הפירוש (גמרא סוכה מה-ב) כל המשתף שם שמים עם דבר אחר נעקר מן העולם. ולזה הענין כיון הכתוב (דברים ו-יג) (דברים י-כ) ''בשמו תשבע'', רוצה לומר שאליו בלבד תאמין האמת אשר ראוי לאדם להשבע בו. וכבר אמרו בתחלת תמורה (גמרא תמורה ג-ב) מנין שנשבעין לקיים המצות דכתיב (דברים ו-יג) (דברים י-כ) ''ובשמו תשבע''. (בפרשת עקב, הפלאה הלכות שבועות י\"א):"
    },
    {
      "uri": "seferhamitzvot-1-8",
      "mitzvaType": "jbo:MitzvatAse",
      "titles": [{"title" : "מצוה ח"}] ,
      "sefer": "mada-hilchot-yesodey-hatora",
      "text": "היא שצונו להדמות בו יתעלה כפי היכולת והוא אמרו (דברים כח-ט) ''והלכת בדרכיו''. וכבר נכפל זה הצווי ואמר (דברים י-יב) ''ללכת בכל דרכיו'' ובא בפירוש (גמרא סוטה יד-א) מה הקב''ה נקרא חנון אף אתה היה חנון מה הקב''ה נקרא רחום אף אתה היה רחום מה הקב''ה נקרא חסיד אף אתה היה חסיד. וכבר נכפל זה הענין בלשון אחר ואמר אחרי ה' תלכו ובא בפירוש שרצה לומר ההדמות בפעולותיו הטובות והמדות הנכבדות שיתואר בהם האל יתעלה על צד המשל יתעלה על הכל עילוי רב. (בפרשת והיה כי תבא, מדע הלכות דעות):"
    },
    {
      "uri": "seferhamitzvot-1-9",
      "mitzvaType": "jbo:MitzvatAse",
      "titles": [{"title" : "מצוה ט"}] ,
      "sefer": "mada-hilchot-yesodey-hatora",
      "text": "היא שצונו לקדש את שמו והוא אמרו (ויקרא כב-לב) ''ונקדשתי בתוך בני ישראל''. וענין זאת המצוה אשר אנחנו מצווים לפרסם האמונה הזאת האמתית בעולם ושלא נפחד בהיזק שום מזיק ואע''פ שבא עלינו מכריח לבקש ממנו לכפותנו שלא נשמע אליו אבל נמסור עצמנו למיתה ולא נתעהו לחשוב שכפרנו אע''פ שלבותינו מאמינים בו יתעלה. וזאת היא מצות קדוש השם המצווים בה בני ישראל בכללם, רוצה לומר התרת עצמנו למות ביד האנס בעבור אהבתו יתעלה וההאמנה באחדותו כמו שעשו חנניה מישאל ועזריה בזמן נבוכדנצר הרשע כשצוה להשתחות לצלם והשתחוו לו כל ההמון וישראל בכלל ולא היה שם מקדש שם שמים אבל פחדו הכל והיתה בזה חרפה לכל ישראל על אשר אבדה זאת המצוה מכללם. ולא נצטותה זאת המצוה אלא לכמו המעמד המפורסם הגדול ההוא אשר פחד ממנו כל העולם, ולהיות פרסום היחוד בזה יעד השם על ידי ישעיה שלא תשלם חרפת ישראל בזה המעמד ושיראו בהם בחורים בעת ההיא הקשה לא יפחידם המות ויתירו נפשם ויפרסמו האמונה ויקדשו את השם ברבים, כמו שהבטיחנו באמרו (ישעיה כט-כב) ''לא עתה יבוש יעקב ולא עתה פניו יחורו'' (ישעיה כט-כג) ''כי בראותו ילדיו מעשה ידי בקרבו יקדישו שמי'' וגו'. ולשון ספרא על מנת כך הוצאתי אתכם מארץ מצרים על מנת שתקדשו שמי ברבים. ובגמרא (גמרא סנהדרין עד-ב) אמרו בן נח מצווה על קדושת השם או אינו מצווה, תא שמע שבע מצות נצטוו בני נח ואם אתה אומר כן תמניא הוו, הנה נתבאר לך שהיא מכלל מיני המצות המחוייבות לישראל, ושמו ראיתם על זאת המצוה מאמרו (ויקרא כב-לב) ''ונקדשתי בתוך בני ישראל''. וכבר התבארו משפטי מצוה זו בפרק שביעי מסנהדרין. (בפרשת אמור אל הכהנים, מדע הלכות יסודי התורה פ\"ה):"
    },
    {
      "uri": "seferhamitzvot-1-10",
      "mitzvaType": "jbo:MitzvatAse",
      "titles": [{"title" : "מצוה י"}] ,
      "sefer": "mada-hilchot-yesodey-hatora",
      "text": "היא שצונו לקרוא קריאת שמע ערבית ושחרית והוא אמרו (דברים ו-ז) ''ודברת בם''. וכבר נתבארו משפטי מצוה זו במסכת ברכות (גמרא ברכות כא-א) ושם נתבאר דקריאת שמע דאורייתא. וכתוב בתוספתא כשם שנתנה תורה קבע לקריאת שמע כך נתנו חכמים זמן לתפלת, רוצה לומר שזמני התפלה אינם מן התורה אמנם חיוב התפלה עצמה מן התורה כמו שבארנו, וחכמים ז''ל סדרו להם זמנים. וזהו ענין אמרם (גמרא ברכות כו-ב) תפלות כנגד תמידים תקנו, רוצה לומר שתקנו זמניהם כפי זמני הקרבן. ומצוה זו אין הנשים חייבות בה. (בפרשת ואתחנן, אהבה הלכות קריאת שמע פ\"א):"
    }
  ]
}